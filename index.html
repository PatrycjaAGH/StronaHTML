<!DOCTYPE html>
<html lang="pl">
<head>
    <meta charset="UTF-8">
    <link rel="stylesheet" href="style.css">
    <title>UWAGA! Kot w Domu!</title>
</head>

<body>

<div class="top">
    <h1>UWAGA! Kot w Domu!</h1>
</div>

<div class="menu">
    <a href="Rosliny%20bezpieczne.html">Rośliny bezpieczne</a> | <a href="Rosliny,%20ktorych%20nalezy%20unikac.html">Rośliny, których należy unikać</a>
</div>

<h2>Dowiedz się jakich roślin należy pozbyć się z domu dla bezpieczeństwa Twojego Mruczka</h2>
<img id="kotek" src="kocia-trawa.jpg">
<p>Koty lubią od czasu do czasu zjeść trochę trawy – to ich sposób na zapobieganie problemom trawiennym. Rośliny dla kota, pod warunkiem że są dla niego nietrujące, działają jak naturalne lekarstwo, które reguluje pracę jelit i pomaga pozbyć się sierści zalegającej w układzie pokarmowym. Ważne, żeby wyeliminować z otoczenia mruczka wszystkie szkodliwe i trujące rośliny. Można je zastąpić kwiatami doniczkowymi bezpiecznymi dla kota. Zakłaczenie jelit to zaburzenie, które wiąże się z uciążliwymi objawami: wymiotami, wzdęciami, zaparciami, a także biegunką, suchym, dławiącym kaszlem i apatią. Przy takich dolegliwościach stan zdrowia pupila może się w krótkim czasie pogorszyć, prowadząc do groźnych powikłań, np. powstania kamieni kałowych lub niedrożności jelit. Warto zatem postawić na parapecie trawę dla kota, którą pupil będzie mógł zjeść, gdy poczuje dyskomfort trawienny. W odkłaczaniu przewodu pokarmowego pomagają mruczkom również specjalne przysmaki w formie chrupek lub pasty. Są one bogate we włókna roślinne, które usprawniają perystaltykę jelit i pomagają w usuwaniu zalegających włosów. Przy okazji stanowią smaczną przekąskę dla czworonoga. Warto jednak pamiętać, że smakołyki mogą stanowić maksymalnie 10% dziennej dawki energii. Odpowiadającą im liczbę kalorii należy odliczyć od głównych posiłków. Koty nie są w stanie rozpoznać, które kwiaty są dla nich bezpieczne, a które mogą im zaszkodzić. Dlatego opiekun powinien chronić zwierzę przed przypadkowym zjedzeniem trujących roślin. Najlepiej całkowicie pozbyć się ich z mieszkania. Ewentualnie można przenieść rośliny do pomieszczenia niedostępnego dla pupila. Jeśli zależy Ci na otoczeniu się zielenią, ale masz w domu zwierzęta, postaw na rośliny bezpieczne dla kota. Do wyboru masz wiele pięknych gatunków. Uprawa wyłącznie bezpiecznych roślin dla kota nie powinna uśpić Twojej czujności. Zagrożenie niosą nie tylko substancje toksyczne zawarte w soku liści, owoców i kwiatów, lecz także nawozy oraz środki ochrony roślin. Decydując się na rośliny w domu, musisz zrezygnować z ich opryskiwania. Do nawożenia wybieraj nawozy organiczne, które mają odpowiednie certyfikaty, świadczące o ich nietoksyczności dla zwierząt. W przypadku roślin bezpiecznych dla kotów ważny jest też umiar. Kot, który zje ich za dużo, może poczuć się źle, wymiotować lub mieć biegunkę. Niepokojące są nie tylko objawy ze strony układu pokarmowego, lecz także inne nietypowe zachowania, których przyczyną nie musi być zatrucie, ale też na przykład alergia. W razie wystąpienia jakichkolwiek niepokojących objawów należy niezwłocznie wybrać się z pupilem do przychodni weterynaryjnej.

</p>



<div class="footer">
    Moja strona internetowa | AdmPatrycja 2023
</div>

    <style>
        body {background-color: whitesmoke;}
        h1 {color: black;}
        p {color: black;}
    </style>

</body>



</html>

